# Вік Землі та скам’янілостей

Зараз майже кожен школяр знає, що приблизний вік Землі складає близько 4,5 мільярдів років. Але
це не завжди було так. Так само як колись думали що Земля є плоскою, існували різні гіпотези
відносно віку Землі. Михайло Ломоносов казав, що Землі близько 75000 років, Лорд Кельвін
припускав що Земля набагато старша – від 20 до 400 мільйонів років. І чим далі розвивалася наука,
тим сміливішими були ці припущення.     
Врешті-решт на початку 20 сторіччя Ернест Резерфорд разом з його учнем Фредеріком Содді
відкрили закон радіоактивного розпаду, що дозволив досить точно визначити вік Землі і
різноманітних скам’янілостей та копалин. 
<p><img src="Ernest_Rutherford_LOC.jpg" width="200" height="200" align="right" vspace="10" hspace="10">
  
  Резерфорд помітив, що ядра радіоактивних елементів розпадаються зі сталою швидкістю – так він
сформулював концепцію напіврозпаду.     
Зараз ця концепція лежить в основі радіоізотопного датування – набору методів, якими
користуються для визначення віку копалин біологічного походження або навіть віку Землі.
Поясню детальніше, як це працює на прикладі методу радіоуглеродного аналізу. Основою всіх
біологічних організмів є вуглець. Він існує у вигляді трьох ізотопів: двох стабільних С 12 та С 13 , а
також радіоактивного С 14 . Через те, що в живих організмах постійно йде обмін речовин
(наприклад фотосинтез для рослин або поїдання тваринами рослин), співвідношення кількості
ізотопів в атмосфері і всередині живих організмів однакове. Як тільки організм гине обмін
вуглецем припиняється, стабільні ізотопи вуглецю залишаються в організмі, а радіоактивний С 14 –
розпадається. Знаючи вихідне співвідношення ізотопів вуглецю в організмі та їх поточне
співвідношення – можна визначити скільки пройшло часу з моменту загибелі організму.         
Період напіврозпаду вуглецю С 14 складає 5730 років. Це означає, що якщо ми маємо 1 кг вуглецю
С 14 , то за 5730 років від нього залишиться лише півкілограма. Ще за 5730 років – чвертькіло, і так
далі.       

Звідси можна записати таку залежність:
$$N=N_0(1/2)^{(t/5730)}$$