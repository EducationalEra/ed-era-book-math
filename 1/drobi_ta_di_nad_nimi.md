# Дроби та дiї над ними

<div class="eoz-wrap">
<span class="eoz">Означення</span>
<div class="eoz-text">
<b>Звичайний дрiб</b> — це число виду $$\dfrac{m}{n}$$ , де чисельник дробу $$m$$ та знаменник дробу $$n$$ – натуральнi числа. Якщо $$m < n$$ то дрiб <b>називають правильним</b>, якщо $$m\geq n$$ – <b>неправильним</b>.
</div>
</div>

<img class="image" src="interval.eps">

Число, що є сумою натурального числа та звичайного дробу, називають **мiшаним**. **Перевести мiшане число у звичайний дрiб** можна, помноживши цiлу частину на знаменник дробової частини та додавши до чисельника дробової частини.

<i>Наприклад:</i> $$10\dfrac{2}{7} = \dfrac{(10\cdot7+2)}{7}=\dfrac{72}{7}.$$

Неправильний дрiб можна перевести у мiшане число роздiливши чисельник на знаменник. Частка вiд дiлення буде цiлою частиною, остача – чисельником, дiльник – знаменником.

**Основна властивiсть дробу**: якщо i чисельник, i знаменник помножити чи подiлити на одне й те саме число, отримаємо дрiб, що рiвний вихiдному.

<i>Наприклад:</i> $$\dfrac{5}{2} = \dfrac{(5\cdot7)}{2\cdot7} = \dfrac{35}{14}.$$

Тепер розглянемо **основнi дiї над дробами**. Розпочнемо з операцiї зведення до спiльного знаменника. Для чого вона потрiбна? По-перше, це дозволить легко порiвнювати дроби з рiзними знаменниками. По-друге, без цiєї операцiї неможливо
зробити додавання та вiднiмання дробiв з рiзними знаменниками.

<div class="alg-wrap">
<span class="alg">Означення</span> <b>Зведення дробiв до спiльного знаменника</b>
<div class="alg-text">
<ul>
<li>Знайти НСК знаменникiв дробiв.</li>
<li>Подiлити НСК на кожний зi знаменникiв i знайти додатковi множники.</li>
<li>Помножити чисельник i знаменник дробу на його додатковий множник.</li>
</ul>
</div>
</div>

<i>Наприклад:</i> звести дроби $$\dfrac{2}{9}$$ i $$\dfrac{7}{12}$$ до спiльного знаменника. НСК $$(9,12) = 36.$$ Додатковi множники: $$\dfrac{36}{9} = 4, \dfrac{36}{12} = 3.$$ Маємо: $$\dfrac{(2\cdot4)}{(9\cdot4)} = \dfrac{8}{36}$$ i $$\dfrac{7\cdot3}{12\cdot3} = \dfrac{21}{36}$$

**Дiї над дробами.**
* Додавання i вiднiмання. Сумою (рiзницею) двох дробiв з однаковими знаменниками $$\dfrac{a}{c}$$ i $$\dfrac{b}{c}$$ є дрiб з таким самим знаменником, а у чисельнику якого записана сума (рiзниця) чисельникiв: $$\dfrac{a\pm b}{c}$$. Якщо дроби мають різні знаменники, треба звести їх до спільного.

* Множення. Добутком двох дробів є дріб, у чисельнику якого стоїть добуток чисельників цих дробів, а у знаменнику – добуток знаменників: $$\dfrac{a}{c}\cdot \dfrac{b}{d}=\dfrac{a\cdot b}{c\cdot b}.$$

* Ділення. Операції ділення дробів еквівалентна операція множення на дріб, що є перевернутим: $$\dfrac{a}{c}:\dfrac{b}{d} = \dfrac{a}{c}\cdot \dfrac{d}{b}= \dfrac{a\cdot d}{c\cdot b}.$$

<div class="eoz-wrap">
<span class="eoz">Означення</span>
<div class="eoz-text">
<b>Десятковий дрiб</b> — форма запису звичайного дробу зi знаменником вигляду $$10^n$$.
</div>
</div>

<i>Наприклад:</i> $$\dfrac{8}{10}=0,8$$; $$\dfrac{127}{10000}=0,0127.$$

Кожен звичайний дріб можна подати у вигляді **скінченого або нескінченого десяткового дробу**. Періодом нескінченого десяткового дробу називають найменшу групу цифр після коми, яка повторюється. Цей період записують один раз у круглих дужках.

<i>Наприклад:</i> $$2,1156156156... = 2,1(156)$$; $$0,133333333... = 0,1(3).$$

**Перетворення нескінченого періодичного дробу в звичайний.** Отриманий дріб матиме вигляд: у чисельнику стоїть різниця числа, яке стоїть до другого періоду, та числа, яке стоїть до першого періоду; у знаменнику записується цифра $$9$$ стільки разів, скільки цифр у періоді, і дописується цифра $$0$$ стільки разів, скільки цифр між комою і першим періодом.

**Стандартний вигляд числа** — це запис числа в експоненціальному вигляді $$a\cdot 10^n$$, де $$1\leq a < 10$$ – мантиса числа, а $$n \in \mathbb{Z}$$ – порядок. У стандартному вигляді легко представляти дуже маленькі або дуже великі числа.

<i>Наприклад:</i> $$256000=2,56\cdot 10^5; 0,00071=7,1\cdot 10^{-4}.$$

Коли записують число у такій формі, зручно користуватись так званим «пересуванням коми» для визначення показника $$n$$. Треба "пересунути" кому на певну кількість позицій таким чином, щоби отримати число від $$1$$ до $$10$$. Якщо кома зсувається праворуч на $$n$$ позицій, то показник, відповідно, збільшується на $$n$$. Якщо ліворуч – то зменшується на $$n$$.

Ось саме так записали $$256000$$. Для того, щоб отримати число від $$1$$ до $$10$$, треба пересунути кому на $$5$$ позицій ліворуч. Зсунувши кому на $$5$$ позицій ліворуч, ми збільшуємо показник на $$5$$. Отримуємо стандартний вигляд: $$2,56\cdot10^5$$. Аналогічно треба діяти з числом $$0,00074$$. Для того, щоб отримати число від $$1$$ до $$10$$, треба пересунути кому на $$4$$ позиції праворуч. Зсунувши кому на $$4$$ позиції праворуч, ми зменшуємо показник на $$4$$. В результаті, маємо $$7,4\cdot10^{-4}$$.