# Розв’язання задач на спiльну виконану роботу (задачi на продуктивнiсть)

<p>У ЗНО часто зустрiчаються задачi, в яких йде мова про виконання спiльної роботи: копання грядок, виготовлення деталей, заповнення басейну водою з декiлькох труб тощо.
</p>

<p>У всiх цих задачах використовуються однi й тi самi три параметри:</p>

* об’єм роботи: $$S;$$
* час виконання роботи: $$t;$$
* продуктивнiсть: $$v$$ (швидкiсть виконання).

<p>Цi параметри пов’язанi спiввiдношенням:</p>

<p align="center"><b>Об’єм роботи</b> = <b>продуктивність $$\times$$ час $$\Longleftrightarrow$$ $$\boldsymbol{S=v\cdot t}.$$</p>


<p>Якщо об’єм роботи не вказаний явно – його краще прийняти рівним одиниці для спрощення розрахунків.</p>

<p>Ключовим знанням для розв’язку задач на продуктивність є те, що <b>швидкість спільної роботи рівна сумі індивідуальних швидкостей виконання робіт:</b>

<p align="center">$$v_{\Sigma} = v_{1} + v_{2} = \dfrac{S}{t_{1}} + \dfrac{S}{t_{2}}.$$</p>

<div class="space">
<div class="task-wrap">
<span class="task">Приклад</span>
<div class="task-text">
<p>Двi труби заповнюють басейн за $$12$$ хвилин. Перша труба працюючи окремо може заповнити басейн за $$20$$ хвилин. За скiльки заповнить басейн друга труба?</p>
<p><b><i>Розв’язок.</i></b> Приймаємо об'єм роботи  $$S=1$$ (наповнити повний басейн). Час заповнення басейну першою трубою - $$t_1 = 20$$ хвилин, отже її продуктивність рівна $$v_{1} = \dfrac{S}{t_{1}} = \dfrac{1}{20}$$. Нехай друга труба заповнює басейн за $$t_2 = x$$ хвилин, отже її продуктивність рівна $$v_{2} = \dfrac{S}{t_{2}} = \dfrac{1}{x}.$$</p>
<p>Час спільної роботи дорівнює $$t_{\Sigma} = 12$$ хвилин, тоді спільна продуктивність рівна $$v_{\Sigma} = \dfrac{S}{t_{\Sigma}} = \dfrac{1}{12}$$, звідки випливає наступне рівняння:</p>
<p align="center">$$v_{\Sigma} = v_{1} + v_{2} \Longrightarrow \dfrac{1}{12} = \dfrac{1}{20} + \dfrac{1}{x}.$$</p>
<p>Звідки $$x = 30.$$</p>
<p><b>Вiдповiдь.</b> $$30$$ хвилин.</p>
</div>
</div>
</div>


<quiz correctLabel="correct" incorrectLabel="incorrect" checkLabel="check">
    <question text="">
        <p>Петро та Марічка можуть зібрати врожай яблук за $$12$$ годин. Марічка та Сергій зберуть цей врожай за $$18$$ годин, а Петро та Сергій – за $$9$$ годин.</p>
        <p>За скільки годин буде зібраний врожай, якщо вони працюватимуть втрьох?</p>
        <answer>$$3$$ год $$36$$ хв</answer>
        <answer>$$5$$ год $$9$$ хв</answer>
        <answer>$$7$$ год $$12$$ хв</answer>
        <answer correct>$$8$$ год $$0$$ хв</answer>
        <answer>$$13$$ год $$4$$ хв</answer>
    </question>
</quiz>


