# Корабль поза горизонтом

<p>Повернемося до корабля на горизонті, що віддаляється. Як тільки він відпливе від вас на $$5$$ км – він візуально торкнеться лінії горизонту. При подальшому віддаленні, корабль почне поступово ховатися за лінією горизонту, і, згодом, зникне повністю.</p>

<p><img src="pic3.png" width="250" height="400">$$\quad$$$$\quad$$$$\quad$$$$\quad$$
  <img src="pic5.png" width="250" height="400">
</p>

<p>Відстань, на якій корабль повністю сховається називають дальністю видимості, і залежить вона, від вашої висоти та від висоти корабля. Якщо до Михайла на Землі домалювати Марічку на кораблі, то все стане зрозуміло:</p>

<p>Дальність видимості — це сума відстані до горизонту Михайла та відстані до горизонту Марічки:</p>

<p align="center">$$D\approx3,85(\sqrt{h}+\sqrt{H}),$$</p>

<p>де $$h$$ - висота спостерігача у метрах, $$H$$ – висота об’єкту, що спостерігається, а D – дальність видимості у кілометрах.</p>

<div class="space">
<div class="task-wrap">
<span class="task">Приклад</span>
<div class="task-text">
<p>Михайло стоїть на узбережжі Чорного моря та спостерігає у підзорну трубу за Марічкою, що знаходиться на палубі корабля. Коли корабль відплив на відстань $$38,5$$ км від берега – Марічка зникла за лінією горизонту. На якій висоті спостерігав Михайло, якщо Марічка стояла на $$5$$ метрів вище?</p>
<p>Розв’язок.</p>
<p>Скористаємося рівнянням для визначення дальності спостереження $$D\approx3,85(\sqrt{h}+\sqrt{H})$$. Тоді за висоту Михайла приймемо $$h=x$$ метрів, висоту Марічки $$H=(x+5)$$ метрів та дальність спостереження $$D=38,5$$ км. Отримане рівняння</p>
<p align="center">$$3,85(\sqrt{x}+\sqrt{x+5})=38,5$$</p>
<p>розв’язуємо за допомогою стандартного алгоритму:</p>
<ol>
<li>Залишаємо доданок з коренем на самоті в лівій частині рівняння:</li>
<img src="pic_e9.png">
<li>Підносимо обидві частини рівняння до квадрату:</li>
<img src="pic_e10.png">
<li>Отримане рівняння знову містить значок кореня. Повторюємо кроки 1 та 2. Залишаємо доданок з коренем на самоті в лівій частині рівняння. Потім підносимо обидві частини рівняння до квадрату і спрощуємо:</li>
<img src="pic_e11.png">
<li>Перевіримо отриманий розв’язок підстановкою у вихідне рівняння</li>
<img src="pic_e12.png">
</ol>
<p>Отже Михайло знаходився на висоті, трошки більшій, ніж $$22,5$$ метри.</p>
<p><b>Відповідь</b>: $$22.5$$ метри</p>
</div>
</div>
</div>

<div class="space">
<div class="ebio-wrap">
<span class="ebio">Перевірка коренів та ОДЗ</span>
<div class="ebio-text">
<p>В попередніх прикладах ми завжди робили перевірку знайдених коренів підстановкою. Це пов’язано з тим, що піднесення рівняння до <b>парного степеня</b> спричиняє появу побічних коренів, які, звичайно, треба відсіяти. При піднесенні рівняння до непарного степеня таку підстановку можна не робити.</p>
<p>Але інколи рівняння є громіздкими і від перевірки підстановкою стає «дуже болісно». В цих випадках стає в нагоді знаходження ОДЗ рівняння окремо, а потім перевірка знайдених коренів на відповідність допустимим значенням.</p>
<p>В квадратних рівняннях може виникнути два типи обмеження ОДЗ, які виникають безпосередньо з визначення арифметичного кореня:</p>
<ul>
<li>підкореневий вираз не може бути від’ємним</li>
<li>значення кореня не може бути від’ємним</li>
</ul>
<p>З цих двох умов можна скласти систему нерівностей для змінної рівняння, і, розв’язавши її, отримати ОДЗ.</p>
<p>Після цього залишається лише перевірити знайдені корені рівняння на відповідність ОДЗ, і підставляти в рівняння вже нічого не треба.</p>
<p>Ще раз наголошую, що це стосується лише коренів парного степеня. Для коренів непарного степеня нічого подібного робити не потрібно – просто розв’язати рівняння і все.</p>
</div>
</div>
</div>

