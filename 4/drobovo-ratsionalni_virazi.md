# Дробово-рацiональнi вирази

<div class="space">
<div class="eoz-wrap">
<span class="eoz">Означення</span> 
<div class="eoz-text">
<b>Дробово-раціональним</b> називають вираз вигляду $$\dfrac{M}{N}$$, де $$M, N$$ - многочлени.
</div>
</div>
</div>

<div class="space">
<div class="eoz-wrap">
<span class="eoz">Означення</span> 
<div class="eoz-text">
<b>Область допустимих значень (ОДЗ)</b> – множина значень змінних виразу, при яких цей вираз визначений та має сенс. Розглянемо дріб $$\dfrac{M}{N}$$: многочлен $$N$$ що стоїть у знаменнику не може дорівнювати нулеві (бо на нуль ділити неможна). Таким чином ОДЗ такого виразу: будь-які значення змінних, окрім тих, при яких $$N = 0$$.
</div>
</div>
</div>

<div class="space">
<div class="task-wrap">
<span class="task">Приклад</span>
<div class="task-text">
<p>Знайти ОДЗ виразу $$\dfrac{\left(x-\dfrac{3}{x}\right)(x+5)(x-8)}{x^2-9}.$$</p>
<p><b><i>Розв’язок.</i></b></p>
<p>Продивимось «проблемні» зони цього виразу – знаменники, вони не повинні бути рівними нулеві. Із першого множника чисельника $$\left(x-\dfrac{3}{x}\right)$$ знаходимо, що $$x\neq 0,$$ вносимо цей вираз до ОДЗ. Із загального знаменника бачимо, що $$x^2-9\neq 0.$$ Розклавши на множники: $$(x-3)(x+3)\neq 0.$$ Отже $$x\neq \pm 3,$$ вносимо це до ОДЗ. Загалом, маємо ОДЗ: $$x\neq 0, \pm 3.$$</p>
<p><b>Вiдповiдь.</b>$$x\neq 0, \pm 3.$$</p>
</div>
</div>
</div>

<p>Поняття ОДЗ буде використовуватись надалі при розгляді ірраціональних виразів, рівнянь та нерівностей.</p>

<p><b>Дії з дробово-раціональними виразами:</b></p>
* Зведення до спільного знаменника, додавання, віднімання, множення та ділення дробово-раціональних виразів підпорядковуються тим же правилам, що і звичайні дроби.
* Множення/ділення чисельника і знаменника одночасно на одне й те саме число (скорочування спільних множників для чисельника і знаменника). При цьому важливо не забувати про ОДЗ після скорочення (воно лишається навіть у тому випадку, коли вираз, який його давав, скоротився).

<div class="space">
<div class="eoz-wrap">
<span class="eoz">Означення</span> 
<div class="eoz-text">
<b>Рівність дробу нулеві.</b> Дріб $$\dfrac{M}{N}$$ дорівнює нулеві за умови, що вираз $$M$$ у чисельнику рівний нулеві, а вираз $$N$$ у знаменнику відмінний від нуля:<br>
<p align="center">$$\begin{cases}
	M=0;\\
	N=0;
	\end{cases}
	\Longrightarrow \dfrac{M}{N}=0.$$</p>
</div>
</div>
</div>

<div class="space">
<div class="task-wrap">
<span class="task">Приклад</span>
<div class="task-text">
<p>Знайдемо, за яких значень $$x$$ виконується рівність $$\dfrac{(x-3)(x+5)(x-6)}{x^2-9}=0.$$</p>
<p><b><i>Розв’язок.</i></b></p>
<p>З умови рівності дробу нулеві, прирівнюємо чисельник нулеві, та перевіряємо, щоб знаменник був відмінний від нуля (це і є ОДЗ).</p>
<p>ОДЗ: $$x^2-9=(x-3)(x+3)\neq 0 \Longrightarrow x \neq \pm 3.$$ Чисельник рівний нулеві, якщо всі його множники рівні нулеві:</p>
<p align="center">$$(x-3)(x+5)(x-6)=0 \Longleftrightarrow
	\begin{cases}
	x-3=0;\\
	x+5=0;\\
	x-6=0;
	\end{cases}
	\Longleftrightarrow
	\begin{cases}
	x=3;\\
	x=-5;\\
	x=6.
	\end{cases}
	$$
</p>
<p>Перевіряємо, чи задовольняють знайдені значення ОДЗ. В результаті даний в умові дробово-раціональний вираз рівний нулеві лише при 
	$$\begin{cases}
	x=-5;\\
	x=6.
	\end{cases}$$</p>
<p><b>Вiдповiдь.</b>$$\begin{cases}
	x=-5;\\
	x=6.
	\end{cases}$$</p>
</div>
</div>
</div>