# Перетворення виразів вигляду $${\sqrt{A\pm\sqrt{B}}}^*$$

<p>У ірраціональних виразах вигляду $$\sqrt{A\pm\sqrt{B}}$$ можна позбавитись від зовнішнього знака кореня (перетворити на вираз вигляду $$\sqrt{d} \pm \sqrt{e}$$ за умови, що вираз $$A^2-B$$ є повним квадратом іншого виразу.</p>

<p>Якщо у виразі перед внутрішнім коренем стоїть коефіцієнт, його необхідно внести під знак кореня для приведення до стандартного вигляду $$\sqrt{A\pm\sqrt{B}}$$. Таким чином робиться перетворення $$\sqrt{A\pm\sqrt{B}}=\sqrt{d} \pm \sqrt{e}$$.</p>

<p>$$A$$ та $$B$$ відомі, тому вони позначені великими літерами, $$d$$ та $$e$$ – відповідно змінні (або невідомі).</p>

<p>Далі дається виведення формули для обчислення $$d$$ та $$e$$ через $$A$$ та $$B$$. Вони є громіздкими, тому запам'ятовувати їх не потрібно, достатньо пам'ятати алгоритм виведення. Для подальших дій знадобиться знання як розв'язувати квадратні рівняння та вирішувати прості системи рівнянь.</p>

<div class="space">
<div class="alg-wrap">
<span class="alg">Алгоритм</span> 
<div class="alg-text">
1. Піднести обидві частини виразу $$\sqrt{A\pm\sqrt{B}}=\sqrt{d} \pm \sqrt{e}$$ до квадрату.<br>
2. Скласти систему рівнянь прирівнявши раціональні доданки та доданки з коренем.<br>
3. Розв’язати систему рівнянь відносно змінних $$d$$ та $$e$$.
</div>
</div>
</div>

<p>Отже, піднесемо обидві частини виразу до квадрату:</p>

<p align="center">$$\left(\sqrt{A\pm\sqrt{B}}\right)^2=(\sqrt{d} \pm \sqrt{e})^2;$$</p>
<p align="center">$$A\pm\sqrt{B}=d\pm2\sqrt{de}+e.$$</p>

<p>Прирівняємо раціональні доданки та доданки з коренем, склавши систему рівнянь:</p>

<p align="center">$$\begin{cases}
		A=d+e;\\
		\sqrt{B}=2\sqrt{de}.
  \end{cases}$$
</p>

<div class="space">
<div class="alg-wrap">
<span class="alg">Алгоритм</span> <b>Pішення системи рівнянь</b>
<div class="alg-text">
1. Піднести обидві частини другого рівняння (з коренями) до квадрату.<br>
2. З першого рівняння (з раціональними доданками) виразити $$d$$ (або $$e$$) та підставити у друге рівняння.<br>
3. Привести друге рівняння, отримане у п.$$2$$, до стандартного вигляду для квадратного рівняння.<br>
4. Знайти корені квадратного рівняння – змінну $$e$$ (або $$d$$).<br>
5. Виразити $$d$$ (або $$e$$) через знайдені корені та рівняння з раціональними доданками.
</div>
</div>
</div>

<p>З першого рівняння системи виразимо $$d$$:</p>

<p align="center">$$d=A-e$$</p>

<p>Піднесемо обидві частини другого рівняння системи до квадрату:</p>

<p align="center">$$(\sqrt B)^2=(2\sqrt{de})^2;$$<br>$$B=4de.$$</p>

<p>Підставимо у отримане рівняння $$d$$, яке виразили раніше:</p>

<p align="center">$$B=4(A-e)e.$$</p>

<p>Розкриємо дужки, поділимо всі доданки на $$-4$$ та перенесемо їх у ліву сторону. Отримане рівняння є квадратним відносно $$e$$:</p>

<p align="center">$$e^2-Ae+\dfrac{B}{4}=0.$$</p>

<p>Корені квадратного рівняння $$ax^2+bx+c=0$$ знаходяться за формулами: $$x_{1,2}=<br>=\dfrac{-b\pm\sqrt{b^2-4ac}}{2a}.$$</p>