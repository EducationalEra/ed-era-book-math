#Загальні відомості

<p>Розглянемо таку життєву ситуацію.</p>

<p>Сашко планує бюджет на найближчий місяць, зокрема, витрати на мобільний зв’язок. Він користується тарифним планом «Шалений день» оператора «Кайф :)». За цим планом абонентська плата складає $$40$$ грн/міс, а вартість $$1$$ Мб трафіку мобільного інтернету – $$5$$ копійок. У бюджеті Сашко виділяє $$75$$ грн на користування мобільним зв’язком. Якщо представити кількість використаних МБ інтернету на місяць як $$x$$, то задані умови можна сформулювати наступним чином:</p>

<p align="center">$$\overbrace{40}^\text{{aбонентська плата $40$ грн/міс}}\overbrace{+}^\text{плюс}\overbrace{0,05x}^\text{{$x$ використаних МБ вартістю $5$ коп/МБ}}overbrace{\leq}^\text{{мають складати не більше ніж}}\overbrace{75}^\text{75 грн}$$</p>

<div class="space">
<div class="eoz-wrap">
<span class="eoz">Означення</span>
<div class="eoz-text">
<b>Нерівність</b> — це співвідношення двох математичних об’єктів, що вказує їхню відносну величину та порядок (якщо такий можна встановити).
</div>
</div>
</div>

<p><b>Строгими нерівностями</b> називають такі співвідношення:</p>

<ol>
<li>$$a < b$$ значить, що $$a$$ менше ніж $$b$$;</li>
<li>$$a > b$$ значить, що $$a$$ більше ніж $$b$$.</li>
</ol>

<p>Також виділяють <b>нестрогі нерівності</b>:</p>

<ol>
<li>$$a \leq b$$ значить, що $$a$$ <b>менше, або дорівнює</b> $$b$$;</li>
<li>$$a \geq b$$ значить, що $$a$$ <b>більше, або дорівнює</b> $$b$$.</li>
</ol>

<p>Поняття <b>кореня</b> для нерівностей не вводять.</p>

<p>Розв’язати нерівність означає знайти множину значень змінної, при підстановці яких, нерівність є вірною.</p>

<p>Множину розв'язків зазвичай записують у <b>інтервальному представленні</b>.</p>

<p>Припустимо, що числа $$a$$ і $$b$$ є дійсними, причому $$a < b$$.</p>

<p>Інтервал складається з множини чисел, що міститься між двома числами $$a$$ і $$b$$ – кінцями інтервалу або нижньою та верхньою границями, відповідно.</p>

<p>Розглянемо основні типи інтервалів та методи їх зображення на числовій прямій.</p>