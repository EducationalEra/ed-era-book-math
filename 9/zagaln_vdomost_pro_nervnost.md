#Загальні відомості

<p>Розглянемо таку життєву ситуацію.</p>

<p>Сашко планує бюджет на найближчий місяць, зокрема, витрати на мобільний зв’язок. Він користується тарифним планом «Шалений день» оператора «Кайф :)». За цим планом абонентська плата складає $$40$$ грн/міс, а вартість $$1$$ Мб трафіку мобільного інтернету – $$5$$ копійок. У бюджеті Сашко виділяє $$75$$ грн на користування мобільним зв’язком. Якщо представити кількість використаних МБ інтернету на місяць як $$x$$, то задані умови можна сформулювати наступним чином:</p>


<div class="space">
<div class="eoz-wrap">
<span class="eoz">Означення</span>
<div class="eoz-text">
<b>Нерівність</b> — це співвідношення двох математичних об’єктів, що вказує їхню відносну величину та порядок (якщо такий можна встановити).
</div>
</div>
</div>

<p><b>Строгими нерівностями</b> називають такі співвідношення:</p>

<ul>
<li>$$a < b$$ значить, що $$a$$ менше ніж $$b$$;</li>
<li>$$a > b$$ значить, що $$a$$ більше ніж $$b$$.</li>
</ul>

<p>Також виділяють <b>нестрогі нерівності</b>:</p>

<ul>
<li>$$a \leq b$$ значить, що $$a$$ <b>менше, або дорівнює</b> $$b$$;</li>
<li>$$a \geq b$$ значить, що $$a$$ <b>більше, або дорівнює</b> $$b$$.</li>
</ul>

<p>Поняття <b>кореня</b> для нерівностей не вводять.</p>

<p>Розв’язати нерівність означає знайти множину значень змінної, при підстановці яких, нерівність є вірною.</p>

<p>Множину розв'язків зазвичай записують у <b>інтервальному представленні</b>.</p>

<p>Припустимо, що числа $$a$$ і $$b$$ є дійсними, причому $$a < b$$.</p>

<p>Інтервал складається з множини чисел, що міститься між двома числами $$a$$ і $$b$$ – кінцями інтервалу або нижньою та верхньою границями, відповідно.</p>

<p>Розглянемо основні типи інтервалів та методи їх зображення на числовій прямій.</p>

<ul>
<li><b>Відкритий</b> інтервал $$(a,b)$$ не включає кінцеві точки і відповідає нерівності $$a < x < b$$.</li>
<li>Якщо кінцеві точки включаються до інтервалу то він називається <b>закритим</b>, позначається $$[a,b]$$ і відповідає нерівності $$a \leq x \leq b$$.</li>
<li>Інколи одна границя включається до інтервалу, а інша – ні. Такі випадки називають <b>напівінтервалами</b>, позначають $$(a,b]$$ та $$[a,b)$$ і їм відповідають нерівності $$a < x \leq b$$ та $$a \leq x < b$$.</li>
<li>Якщо інтервал необмежений з однієї сторони, його називають <b>нескінченим</b>. Наприклад інтервал $$[a,\infty)$$ відповідає нерівності $$x\geq a$$, а інтервал $$(-\infty,b)$$ – нерівності $$x<b$$.</li>
</ul>

<div class="space">
<div class="ebio-wrap">
<span class="ebio">Дужки та крапочки</span>
<div class="ebio-text">
<p>Круглі дужки вказують на те, що кінцеві точки не включаються до інтервалу. Квадратні дужки вказують на те, що кінцеві точки включаються до інтервалу. Круглі дужки завжди використовуються зі значком $$\infty$$ або $$-\infty$$.</p>
<p>Аналогічно при зображенні на числовій прямій: якщо кінцева точка не включається до інтервалу, то вона зображується порожнім кружечком $$\circ$$, якщо включається – замальованим $$\bullet$$.</p>
</div>
</div>
</div>

<div class="space">
<div class="eoz-wrap">
<span class="eoz">Означення</span>
<div class="eoz-text">
<b>Алгебраїчна нерівність</b> — це співвідношення вигляду $$f(x) > 0$$ або $$f(x)<0$$ або $$f(x) \geq 0$$ або $$f(x) \leq 0$$, де $$f(x)$$ – деяка дійсна функція від змінної $$x$$.
</div>
</div>
</div>

<p><i>Наприклад:</i>$$x<2; 4x^2-8x\leq x^3; \sqrt{x}<6x.$$</p>

<p>В загальному випадку розв'язання нерівностей дуже схоже на розв'язання рівнянь: використовуються рівносильні переходи до простіших у розв'язанні нерівностей. Відмінності полягають у тому, що часто множина розв'язків є необмеженою. Наприклад, $$x \in (2;+\infty)$$. В такому випадку, повністю перевірити всі значення неможливо, і важливо, при цьому, користуватись <b>лише рівносильними переходами</b>, і пам’ятати, що <b>ОДЗ повинна залишатись незмінною</b>.</p>